## Domeinmodel
Onderstaand Domeinmodel helpt het systeem in kaart te brengen door termen te gebruiken die de ontwikkelaars en de opdrachtgever allemaal begrijpen. Door deze termen, of concepten, helder te krijgen kunnen ontwikkelaars met de opdrachtgever overleggen over de visie van het systeem.

![domeinmodel.png](./images/domeinmodel.png)

Wanneer een kind voor het eerst een pas krijgt wordt de pas gekoppeld aan een nieuwe Ranger. Vanaf dat moment is het kind een ranger. Bij een ranger hoort een rangercode die het kind kan gebruiken om de volgende keer dat het kind bij Burgers' Zoo komt verder te gaan als dezelfde ranger.

Een ranger gaat speuren naar poten. Op een saaie plek in het park staan groepjes poten waar rangers naar op zoek kunnen gaan. Een groepje van poten die dicht bij elkaar staan en allemaal het zelfde weetje afspelen heet een speurpunt.

Een ranger bezoekt dus speurpunten. De ranger kan zijn bezoeken aan de speurpunten en het moment dat het speurpunt is bezocht terugvinden in de webapplicatie.

Wanneer een ranger hun pas scant bij de poot dan spreekt de poot een weetje uit. Vervolgens laat de poot een dierengeluid horen van een dichtbijzijnd dier.

Een speurtocht staat niet in het domeinmodel omdat er geen vaste volgorde is waarin een ranger de speurpunten moet bezoeken. Vandaar dat een 'speurtocht' concept niet bestaat.
