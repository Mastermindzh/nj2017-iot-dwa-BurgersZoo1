# Testplan
Wanneer het volledige systeem is gebouwd dan moet het systeem getest worden. In dit testplan is beschreven hoe er getest gaat worden.

## Kindertest
Het doel van deze test is om te zien of de kinderen begrijpen wat ze moeten doen en hoe ze er mee aan de slag gaan. Hiermee willen we uitvinden of de prototypes zoals ze gebouwd zijn goed te gebruiken zijn voor de kinderen.

In de kindertest wordt getest of het systeem bruikbaar is voor kinderen. Hierbij worden er passen gegeven aan een aantal kinderen en krijgen de kinderen de opdracht op zoek te gaan naar de poten.

Het plan is om in één gedeelte van het park (bij voorkeur de Mangrove) zes poten te verstoppen. De leden van de projectgroep zullen bij de in en uitgang van dit gedeelte gaan staan om kinderen die binnenkomen aan te spreken en uitleg te geven. Deze kinderen krijgen pasjes. Wanneer de kinderen bij de uitgang komen, staan er weer leden van de projectgroep om de pasjes in te nemen en de kinderen te belonen met een certificaat en een zakje snoep.

Rond de plekken waar de poten zijn verstopt staan er ook leden van de projectgroep verborgen opgesteld om te observeren hoe de kinderen interactie met de poten. Met deze observaties kunnen problemen worden gevonden en kan het prototype verbeterd worden.

Door Frank is voorgesteld om de Kids Club van Burgers Zoo hiervoor te gebruiken. Dit is een groep kinderen die vaak bij Burgers Zoo komen en vaker ingezet worden voor tests van nieuwe onderdelen van Burgers Zoo. Hier zullen ook mensen van de groep "educatie" als begeleider optreden, zei kunnen zich inleven in de kinderen en waarschijnlijk gerichter feedback geven.

## Beheerderstests
Er wordt verwacht dat educatoren niet regelmatig deze applicatie zullen gebruiken (namelijk alleen eens per jaar wanneer ze nieuwe geluidjes willen uploaden), dus is het belangrijk dat het systeem makkelijk te leren is zonder handleiding. Het doel van de beheerder is daarmee dus ook uitvinden of de beheerdersapplicatie intuïtief is en 100% voor zichzelf sprekend is.

Bij de beheerderstest worden doelen gegeven aan een educator van burgers zoo. De educator krijgt de opdracht deze doelen te bereiken met behulp van de beheerdersapplicatie. Hierbij krijgt de educator geen extra uitleg van de leden van de projectgroep voorafgaand of tijdens de test.

Tijdens de test zal met behulp van meettools (bijvoorbeeld mouse-tracking, pagina volging) worden bijgehouden hoe de gebruiker de applicatie gebruikt. Ook zal de educator achteraf een aantal vragen moeten beantwoorden over het gebruik van het systeem. Hierbij kan de gebruiker feedback geven over de gebruikerservaring.

Door deze observaties kunnen problemen in het applicaties ontwerp worden gevonden. Hierdoor kan de applicatie weer verbeterd worden.
